’ Scholia iu Apollonii Rhodii Argonautica, doctissima iere
et locupletissima, quae aetatem tulere, ab Etymologici Magni
auctore ad copias suas amplificandas in usum esse vocata inter
homines doctos iamdudum constat. Nonsemel dictumest, ex
hoc sonte scholia ipsa emendari posse, singula quoque in adno-
tationibus ad Et. M. et ad scholia Apolloniana a Keilio edita
collata sunt, sed accuratius nemo adhuc in hanc rem quaesivit;
excipiendus fortasse est solus Merkelius, qui in Prolegomenis
ad Apollonii Rhodii Argonautica p. LX sqq. continua oratione
de hac re egit. Sed hic quoque satis habuit magnum numerum
locorum inter scholia et Et. M. consentientium composuisse;
quivero fructus inde capi possit quaeque ratio sit inter scholia
et Et. M, quaerere illo quidem loco non in animo habebat,
quoniam longe hoc aberat ab iis, quae sibi proposuerat in Pro·
legomenis tractanda. Cumque tam breviter de re egerit, mirum
uon erit, quod nonnulla ex iis, quae profert, non satis perspicua,
nonnulla a veritate aliena videntur. Quibus causis commotus
cum haec tractanda susciperem, non me fugit difficultates haud
parvas officere. Primum lexicon illud, cui nos tribuere solemus
nomen Etymologici Magni, non est verum ἐτυμολογικὸν μέγα,
immo compositum est ex vero Etymologico Magno partim aliis
ex fontibus aucto partim etiam in brevius redacto. Verum
autem ἐτυμολογικὸν μέγα adhuc duobus codicibus superesse
docuit Reitzensteinus in Philologi vol. 48 (1889) p. 450 sq.·;
quorum codicum unius, Florentini, specimen editum est aMillero

in Melanges de litterature Grecque, alter, Vaticanus, Florentino
locupletior et emendatior, adhuc ineditus a Reitzensteino ipso
in lucem emittetur. Quoniam autem verum Et. M. paene solum
ad nostram rem pertinere postea videbimus, hac re opus ali·
quanto difficilius sactum est; sed collatis Gaissordi Etymologico
Magno et Milleri editione quamvis tenui et indiligenti de veri
Etymologici Magni specie aliquo modo satis videtur iudicari

 

