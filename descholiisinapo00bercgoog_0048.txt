- Vita.

. Natus sum Fridericus Berckmann Coloniae Agrippinae die
XVI mensis Martii a. h. s LXX patre Iacob0, quem adulescen-
tulo mihi morte ereptum esse doleo, matre Iacobina de gente
Ahl. Fidem profiteor evangelicam.

Elementis litterarum imbutus vere a. LXXX in gymnasium
F ridericium Guilelmium Coloniense me contuli, cuiusdiscipulus
lui per quattuor annos et semissem. Deinde postquam parentes
mei Francofurtum ad Moenum transmigravere‚ illic gymnasii
urbani fui discipulus; ibi quos habui praeceptores in me benevo-
lentissimos, praecipue Carolunr Reinhardt, cuius sub auspi·
ciis floret gymnasium,Alexandrum Riese, Heuricum Iung-
blut, grata semper tenebo memoria.

Vere a. LXXXIX maturitatis testimonio instructus in hanc
academiam veni, ibique usque ad hunc diem studio litterarum
Graecarum, Latinarum, Germanicarum operam dedi. Docuere
me v. cl.Bender, Brinkmann, Buecheler, Elter, Franck,
lacobi, Klein, Litzmann‚ Loeschcke, Menzel, 1. B.
Meyer, Neuhaeuser‚ Nissen, Usener, Wilmanns- Bue-
cheleri, Elteri, Useneri beneficio in seminarium regium philolo·
gicum receptus sum, cuius sodalis lui per bis sex menses. Wil-
mannsi gratia factum est, ut in seminarium regium Germanicum
admitterer. Exercitationibus epigraphicis ut interessem, benigne
concessit Buecheler. Quibus viris omnibus gratiam habeo maxi-
mam; praecipue vero Buecheleri, Elteri, Useneri memoriam pio ’
semper colam animo.

 

